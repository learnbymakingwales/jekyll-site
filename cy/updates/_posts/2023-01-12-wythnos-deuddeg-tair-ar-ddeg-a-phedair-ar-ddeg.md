---
title: Wythnos deuddeg, tair ar ddeg a phedair ar ddeg
lang: cy
ref: week-twelve
layout: post
author:
  - name: Colm
    url: https://colmjude.com
  - name: Alaw
    url: https://twitter.com/AlawJohn
---

### 13 Ionawr 2023

Blwyddyn Newydd bawb! 

Gobeithio y cawsoch chi Nadolig a Blwyddyn Newydd hyfryd - gyda rhywfaint o amser i ymlacio gobeithio. 

Ar ôl y rhuthr gwallgof ym mis Tachwedd a Rhagfyr, roedd y tîm Dysgu trwy greu yn haeddu gorffwys, felly does dim gormod o ddiwrnodau gwaith wedi bod ers ein diweddariad diwethaf. Gwnawn ni alw'r wythnos hon yn "Wythnos deuddeg, tri ar ddeg a phedwar ar ddeg." 

Y prif ddiweddariad yw bod y  tîm a'r gwerinwyr yn [CDPS](https://digitalpublicservices.gov.wales/), yn ceisio dod o hyd i gyfranogwyr i gymryd rhan yn yr ail gyfres labordai. [Fe ddysgon ni lawer yn gwneud y peilot] (https://learnbymaking.wales/en/updates/2022/12/21/what-weve-learned.html) ond mae dal [digon o waith a phroblemau i'w datrys](https://learnbymaking.wales/cy/roadmap/), felly mae'n bwysig ein bod yn dewis y set orau o gyfranogwyr a fydd yn ein helpu i ateb rhai o'n cwestiynau. 

Ac mae ambell aelod o'r [tîm peilot](https://learnbymaking.wales/en/team/) wedi symud ymlaen i brosiectau eraill tra bod hyn yn cael ei drefnu. 

## Diweddaru adnoddau 

Rydym wedi parhau i ddiweddaru'r wefan a'r offer a grëwyd gennym ar gyfer y peilot. 
Rydym wedi trwsio a chwblhau manylion bach - megis gwneud dyddiadau’r cofnodion yn ddwyieithog yn [nhempled gwefan y prosiect](https://github.com/learnbymakingwales/project-site-template).  

Rydym wedi symud rhai o'r newidiadau a wnaethom ym mhecyn prototeip CNC i [fersiwn Dysgu trwy greu](https://github.com/learnbymakingwales/lbm-prototype-kit) fel eu bod ar gael i'r set nesaf o gyfranogwyr (ac unrhyw un arall sy'n ei ddefnyddio). 

Ac rydym wedi cyhoeddi [canllaw yn esbonio sut i ddechrau ar Lasbrintiau gwasanaeth](https://learnbymaking.wales/en/resource/how-to-use-service-blueprints.html). Os oes gan unrhyw un unrhyw adborth arno, cysylltwch â ni (mae'r manylion ar ddiwedd y cofnod yma). 
 
## Cyhoeddi mwy yn y Gymraeg 

Mae [Dysgutrwygreu.cymru](https://learnbymaking.wales/cy/) ar gyfer Cymru, sy'n golygu ein bod wedi ymrwymo i ddarparu ein cynnwys a'n hadnoddau yn Gymraeg a Saesneg fel y gall pawb ar draws sector cyhoeddus Cymru elwa ohonynt. 

Rydym wedi gwneud gwaith eithaf da hyd yn hyn, ond roedd y cyflymder y bu'n rhaid i ni weithio arno yn golygu ein bod wedi gwneud y penderfyniad i gyhoeddi rhai o'n canllawiau a'n templedi ailddefnyddiadwy yn Saesneg yn gyntaf, tra buom yn gweithio ar y fersiynau Cymraeg. 

Diolch i ymdrech garegog gan Alaw, rydym ar y ffordd i drwsio hyn. Mae mwyafrif o’r wefan nawr yn ddwyieithog, ac rydym wedi cyhoeddi fersiynau Cymraeg  [templed ‘Fy Llawlyfr i'](https://learnbymaking.wales/cy/resource/manual-of-me-welsh.png) a'r [Templed Glasbrint Gwasanaeth](https://learnbymaking.wales/cy/resource/service-blueprint-template-welsh.png).

## Cymryd rhan

Mae ein cod i gyd ar gael ar [GitHub](https://github.com/orgs/learnbymakingwales/repositories).

Os hoffech gysylltu â ni, neu dderbyn diweddariadau drwy e-bost, anfonwch neges at [hello@learnbymaking.cymru](mailTo:hello@learnbymaking.wales) 

