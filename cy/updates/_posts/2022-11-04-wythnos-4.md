---
title: Wythnos pedwar
lang: cy
ref: week-four
layout: post
---

# Wythnos pedwar
### 4 Tachwedd 2022

Rydym yn gyffrous i gyhoeddi y byddwn yn gweithio gyda [Cyfoeth Naturiol Cymru](https://naturalresources.wales/?lang=cy) (CNC) ar gyfer sesiynau cyntaf Dysgu trwy greu. Yr wythnos hon, rydym wedi bod yn cwrdd â'r tîm yn CNC er mwyn deall yr hyn yr hoffan nhw fuddio o'r profiad, ac o ganlyniad, byddwn yn addasu rhai o'r sesiynau er mwyn diwallu eu hanghenion yn well.

## Dysgu wrth eraill

Rydym wedi siarad â phobl ysbrydoledig sy'n rhedeg mentrau dysgu ymarferol tebyg. Gwnaeth [Kathryn Grace] (https://twitter.com/IamKathrynGrace) sy'n rhedeg [Service Jams](http://globaljams.org), rhannu llwyth o gyngor ymarferol ar sut i hwyluso a gwneud pethau'n bleserus, a oedd yn help mawr i ddod â phethau'n fyw i ni. Siaradom hefyd gydag [Annette Joseph] (https://twitter.com/diversenett) o [Diverse and Equal](https://www.diverseandequal.com), a gwnaeth rhannu cyngor gwych am sut i feithrin empathi a diogelwch ffisiolegol o fewn amgylchedd gweithdy. Ac fe rannodd [Sharon Dale](https://twitter.com/pixlz) a [James Cattell](https://twitter.com/jaCattell) gymaint o bethau da mae'n anodd rhestru'r cyfan yma, ond diolch. Mae clywed sut mae eraill yn gwneud pethau yn help mawr i dyfu ein dealltwriaeth a'n hyder ynglŷn â sut mae pobl yn dysgu drwy greu.

## Ail-greu prototeip y pecyn cymorth

Yn y diweddariad yr wythnos diwethaf, fe wnaethom grybwyll ein bod yn archwilio gwahanol becynnau cymorth a allai ein helpu o ran prototeipio. Am y tro yma o leiaf, rydym wedi penderfynu defnyddio'r pecyn prototeip [GOV.UK](https://govuk-prototeip-kit.herokuapp.com/docs/). Y prif resymau am hyn yw ei fod wedi'i ddogfennu'n dda, mae ganddo dempledi eang, ac yn bwysicaf oll, mae'r cydrannau dylunio wedi’u profi a'u deall yn effeithiol. Rydym yn hyderus y bydd hyn yn rhoi llawer o opsiynau i ni o ran arbrofi gyda phrototeipiau.

Un pryder a gawsom gyda defnyddio'r pecyn cymorth prototeipio GOV.UK, oedd bod ganddo olwg a theimlad eithaf pendant iddo, ac efallai ein bod eisiau rhywbeth sy'n edrych yn llai tebyg i GOV.UK. Er mwyn ein helpu gyda hyn, rydym wedi defnyddio [reskin cynnil](https://github.com/learnbymakingwales/lbm-prototype-kit) – gallwn ei gymryd ymhellach dros yr 8 wythnos nesaf, ond am nawr, mae’n rhywbeth sy’n edrych ychydig yn wahanol tra'n dal i elwa o holl nodweddion y pecyn cymorth gwreiddiol.

![Sgrin lun o'r pecyn cymorth prototeipio wedi'i ail-greu, bydd y fersiwn Cymraeg gyda ni’n fuan](/assets/images/reskin-prototype-kit.png){:loading="lazy"}

## Ein post blog cyntaf

Ochr yn ochr â'r diweddariadau wythnosol, byddwn yn ysgrifennu postiadau blog i'n helpu i ddogfennu a rhannu'r hyn rydyn ni'n ei ddysgu. Mae ein [post cyntaf](http://learnbymaking.wales/cy/updates/2022/10/28/Shwmae.html) yn rhoi cyflwyniad i Dysgu trwy greu.

## Cymryd rhan

Mae ein cod i gyd ar gael ar [GitHub](https://github.com/orgs/learnbymakingwales/repositories).

Os hoffech gysylltu neu dderbyn diweddariadau trwy e-bost, anfonwch ebost atom: [hello@learnbymaking.cymru](mailTo:hello@learnbymaking.wales)
